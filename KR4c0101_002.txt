# -*- mode: mandoku-view; -*-
#+TITLE: 徐公釣磯文集
#+DATE: 2015-09-12 01:20:39.677893
#+PROPERTY: ID KR4c0101
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0754-002徐公釣磯文集-卷第二.
<pb:KR4c0101_SBCK_002-1a>¶
唐秘書省正字先輩徐公釣磯文集卷第二¶
　　　　　　　　　　徐　夤　昭夢　著¶
　賦¶
　　　朱虚侯唱田歌賦¶
國不危無以見英智智不周何以殄姦詭當漢室之¶
架亂有劉章之崛起於是謳甫田拍清徴當其吕氏¶
窺&KR0166;劉宗&KR0130;氷社稷騫崩邦家替凌咸云吕氏必興¶
劉氏不勝雖諸將之賈勇終按劔以未能鯨躍海以¶
須斬&KR0546;居城以暫驚旋聞玉殿窮歡瓊筵命酒貂璫¶
皆戚里豪貴冠蓋盡台階賔友賢愚但委其天命綱¶
紀定輸於誰手章欲刮其瑕滌其垢摧其凶破其醜¶
<pb:KR4c0101_SBCK_002-1b>¶
掌握於龍圗鳳暦已㫁前言縱橫其地軸天樞猶歸¶
太后朱虚乃誓遏頽波平妖剗訛得則赫功名於日¶
月失則化虀粉於干戈在其誠而不在其衆言於我¶
而不計於他於時玉爵驟朱顔酡直氣仰按昌言切¶
磋曾專執采之功多能鄙事粗習貫珠之韻請唱田¶
歌歌曰舜之耕兮稷之植廓民天而知稼穡踈其苗¶
而固其帶法於家而象於國又曰沮之耕兮溺之耘¶
灌粢盛兮除苾芬抉蟊賊兮多稼稔剪榛蕪兮嘉榖¶
分取厥&KR0011;兮去非&KR0011;諭於臣而象於君想其傾海未¶
竭轉喉未闋衆愉恰而詭譎我憤惋而剛烈怒聲徹¶
天地託雅調以成聲&KR0044;氣煎肺肝瞬明眸而漬血且¶
<pb:KR4c0101_SBCK_002-2a>¶
以酒不罰無以肅否&KR0391;令不正無以决存亡宣酒令¶
而爲君令假樂章而行國章犯令者誇爾言而&KR0017;爾¶
族亡酒者肉爾膾而血爾漿我唱也不在深耕淺種¶
我志也克在乎帝業皇綱俄而烹一吕禁陸梁侍坐¶
者汗滴膽碎傍觀者心顛魄狂吕之強倐爾而弱劉¶
之弱歘爾而強不自計之取兵之舉帝諸劉虜諸吕¶
有若乎摧枯拉朽反似乎平秦破楚故得告功於聖¶
祖削平乎強禦則知伏於誠者須籍於英傑切於已¶
者莫先乎子孫安子孫而總英傑故能復宗社而正¶
乾坤向&KR0002;口不能唱唱不能言則國豈定而家豈存¶
者也余欲編田歌於樂府上聞於至尊¶
<pb:KR4c0101_SBCK_002-2b>¶
　　　外舉不避讐賦¶
君子之用心也不以親爲親不以讐爲讐惟賢是搜¶
惟德是求舉於上也可以治國匡主䟽於爵也可使¶
公主爲侯不可嫉其賢而失公論庇其善而顯私仇¶
昔者哀公問儒宣尼對曰斯言爭奥於&KR0017;神厥理俱¶
懸於日月國家或利於親於怨以相推金玉非珍惟¶
信惟忠而罔闕且君之所任任者在乎哲人人難自¶
舉自舉者在乎忠臣臣又狥&KR0059;則君失任君失任則¶
賢&KR0154;親如此則壞洪業而隳大倫者也凡百事君冝¶
其去已勿以己怒而要衆怒勿以己喜而招衆喜至¶
如已喜者非賢固難續鳬脛而長焉已怒者誠善固¶
<pb:KR4c0101_SBCK_002-3a>¶
難掩驪頷於暗然病一身而利四海已於後而物於¶
先豈可哀者不歌惡鏗鏘於雅樂行人怨雨怪霶霈¶
於甫田又&KR0002;建宫室架梁棟在乎繩墨克正而斧斤¶
克中是冝採匠石之明言不可憾般倕而不用無偏¶
無黨祈奚不廢於周&KR0546;拾短求長齊主寜猜乎管仲¶
又若秀發閨閫才惟子孫又安得池有龍兮惟蟠惟¶
蟄巢有鳳而不飛不飜抱其器以須用雖其親而必¶
言親旣不憚讐何足論蓋將抱君寵酬君恩如是則¶
慶積髙門垂裕後昆亘此道而天地永播斯聲而寰¶
宇宣况有其行者皆闡無其瑕者盡見我縱掩而人¶
詎掩我不薦而人必薦豈若擢英賢於下位贊明君¶
<pb:KR4c0101_SBCK_002-3b>¶
於南面外無怨而内無親所舉者皆邦華國彦¶
　　　避世金馬門賦¶
名利交奔大&KR0046;之人兮心還混元晦其迹而寜歸碧¶
洞避其時而却入金門亦何必野岸垂釣荒村灌園¶
目其利而我性非利耳其喧而吾心不喧曼倩以骨¶
本天仙才唯墨客佩紫禁之珪組别丹丘之窟宅三¶
冬積學明君之玉&KR0037;先知千載爲期阿母之仙桃幾¶
摘口誦詩書身遊紫微滑稽而黃屋頻諌鴛鴦而青¶
雲共飛雨露恩深列朝廷之百辟風塵不到隔天子¶
之䨇扉不知我爲我沽&KR0194;榮知我者謂我逃薄禄吏¶
&KR0238;園而無得無䘮官柱史兮何榮何辱豈異嚴霜降¶
<pb:KR4c0101_SBCK_002-4a>¶
處難傷夫翠竹青松烈火焚時不損其良金璞玉不¶
在乎巖谷終身揖飛泉而眠白雲昧其道則身山林¶
而心垢氛&KR0154;若干大國而謁明君顯其道則心無瑕¶
而身榮動衆炫燿兮我不見衆喧譁而我不聞觀啓¶
石渠豈異清溪之景宫開白虎寜思&KR0007;豹之群且避¶
世者在乎逺其禍棲蹤者在乎求其道殊不知道也¶
者不在乎人而在乎我禍也者在乎貪其財而瀆其¶
貨我今以珠玉而爲瓦礫以希微而通壽考&KR0426;裾照¶
耀誰思箕嶺一瓢閶闔優游堪&KR0015;商山四皓一旦武¶
帝求&KR0007;靈姝降天指出三清之侣言非下界之賢自¶
兹玉石分矣公卿諤然五利文成謾&KR0003;三山之藥金¶
<pb:KR4c0101_SBCK_002-4b>¶
櫃鎻闥常居六洞之仙豈不以華夏無虞君臣胥樂¶
&KR0018;其才而皆取名位背其理而乃居林壑臣今歌紫¶
宸誦黃閣庶金門之馬有託¶
　　　東陵侯弔蕭何賦¶
弔衰哀戚兮世之常情弔豪貴者人難敢行有秦朝¶
之俊乂憂漢室之公卿莫不指先兆談未萌人生之¶
&KR0029;伏難逃如形如影天道之盈虚有數暮落朝榮當¶
其秦楚兵銷君臣義閉江南誅布之後代北平陳之¶
際彭越先斬淮隂以&KR0071;周勃之兵機第一縲紲常拘¶
鄼侯之相業無䨇豼貅再衛且侯也道赫巖廊權傾¶
紀綱才吞伊吕道亞皇王欲怒而蚪龍伏慝流恩而¶
<pb:KR4c0101_SBCK_002-5a>¶
瓦礫輝光人民顧我以無先何憂何懼邦家因吾而¶
肇造爲棟爲梁邵平則近甸&KR0046;淪前朝侯伯叔孫去¶
國而制禮綺季因時而遁匿於是入青門㝷紫陌波¶
瀾濟陸海之岸劔㦸列三台之宅朱門赫奕&KR0004;驚草¶
澤之人黃閣巍峩乍揖&KR0050;田之客客曰公無冐&KR0194;承¶
恩慿髙恃尊家不善而殃至神害盈而禍翻木必摧¶
秀葵須衛根賦命而吉凶同域由人而禍福無門當¶
時豐沛之間差肩並起今日干戈之後屈指誰存鷙¶
䠞&KR0130;氷燕巢懸幕兎殘而獵犬誰惜敵盡而謀臣&KR0154;¶
作伍子不省屍漂於叠浪驚濤范蠡能辭身隔乎重¶
湖逺壑今則瑰寳酬恩兵戈衛君以架欺危於累&KR0401;¶
<pb:KR4c0101_SBCK_002-5b>¶
堪驚冨貴於浮雲侯曰事旣將悟計乎已聞客來悽¶
愴而諭嗚呼以云良田廣宅擬可用積玉堆金奚不¶
分漏盡光催魑魅而看將&KR0015;聚妖生孽作妻孥而豈¶
得同群侯乃狥彼英詞師其上德能全終始於當代¶
果釋猜嫌於大國良哉避陳主而弔漢侯果見東陵¶
而鍳識¶
　　　貴以賤爲本賦¶
貴不可偶貴故託賤以爲本賤不可乆賤故從貴而¶
顯諸因考貴以由賤乃明終而有&KR0004;則知失其本而¶
事不立得其本而義有餘吾甞詢道德之至理知貴¶
賤之終始當俟其爲龍爲光必先乎藏垢懷恥徴乎¶
<pb:KR4c0101_SBCK_002-6a>¶
諭也義同乎髙以下爲基驗以誠焉理協乎洪由纎¶
而起今請䟽當時貴賤書徃代君臣漢得鹿兮始諸¶
亭長周興龍兮自彼戎人殛鯀帝王雷澤與歴山舊¶
&KR0046;擲盧天子耕衣將農器甞陳此君上之貴也賤爲¶
本以相因嫓用晦而以明此澄髙而自下太公相國¶
昔垂釣曲逆封侯曾宰社雞鳴末客終爲輔主之人¶
燕頷將軍亦是鬻書之　此臣下之貴焉賤爲本以¶
相假人旣有矣物以冝焉則有寳衒明月珠含媚川¶
價重千金乃蚌胎而産矣光照午夜亦蛇口而生焉¶
彼珠璣之貴也賤爲本以相㳂在乎潔於道不在穢¶
乎跡復有&KR0091;連城而趙國瑰璜號垂棘而晋宫煇赫¶
<pb:KR4c0101_SBCK_002-6b>¶
崑嶽混潤之片不亦沉泥荆山硌碌之英乃聞韞石¶
此瓊玉之貴焉賤爲本以相易得不以其賤而爲根¶
爲蔕以其貴而爲華爲英有根有蔕而英華始茂亡¶
根亡蔕而英華&KR0154;榮亦曰天道無形宗淡泊而成道¶
政聲無朕扣寂寞而致聲愚今察聖人之理探老氏¶
之言斯見窮其微而知其要頥其隱而從其善所以¶
明冨貴之本焉又安得乆處於貧賤¶
　　　義漿得玉賦¶
義漿殊賤玉惟至珍有楊&KR0007;之立德果隂&KR0169;以酬仁¶
豈非惻&KR0046;天資不爲恩而恩自感明誠日皎不望報¶
而報自臻所以悲其逺道長征窮途未達或朔風而¶
<pb:KR4c0101_SBCK_002-7a>¶
千里遐阻爍火景而四郊空濶堪嗟其自北自南每¶
想其再飢再渇一瓢白水能頒岐路之人數仭朱門¶
誰顧風塵之末於是博施無偏壺漿湛然清若&KR0007;酒¶
甘如醴泉旣日日以又日復年年而一年汪以何窮¶
問東流於巨海浸而無怠瞻北斗於遼天莫不椒桂¶
飄香雲霞艶色行人欣塞路之羙戰士豁鹽梅之惑¶
無冬無夏不酌水以酌心暮徃朝來非飲漿而飲德¶
寒暑相移精神罔&KR0220;人不報而神代報世未知而天¶
己知俄而垂感&KR0063;降瑰&KR0006;被褐懷來五侯之家獲寳¶
盈疇種罷連城之價驚時倐作瑶璋俄同珪錫凝雪¶
彩於三逕貫虹光於四壁則知矯其施者恩絶&KR0060;其¶
<pb:KR4c0101_SBCK_002-7b>¶
珍者禍積嗟來與食寧招&KR0041;袂之人再獻爲心謾剖¶
煇山之石且夫濟人渇者尚報非虚薦人善者厥報¶
何如渇之濟兮小恩小惠善之報兮開慘開舒可以¶
慶其國　髙彼門閭克商於&KR0426;纓爵禄豈惟瓊&KR0380;璠¶
璵事在何人道歸君子隂其德而德於心陽其報而¶
報於已昭然貽厥於孫謀不並義漿之理¶
　　　管仲棄酒賦¶
酒不可&KR0285;&KR0285;之者必致危顛酒可以誡誡之者其惟¶
智賢嘉管仲後醒之&KR0003;當齊侯門宴之年九醒雖珍¶
盡棄丹墀之上一言可聽將陳綺席之前當其邦國¶
誰憂樽罍不淺將傾海以爲飲孰懸河而進辨列坐¶
<pb:KR4c0101_SBCK_002-8a>¶
而腰金拖紫寧問安危終朝而舉日飛觴唯求沉湎¶
仲乃拜捧瑶巵傾言吐斯縱竹葉以非貴任蘭英而¶
罔竒不嚥涓滴如無禮儀左右相驚幾謂其棄王以¶
罪公侯莫測&KR0063;云其不死胡爲君子爰詢大夫遂&KR0003;¶
臣非怠於恭敬臣非輕於麯糵蓋將入口以言失或¶
者言失而身滅&KR0175;思敢棄於君所三省得中於臣節¶
臣聞酒禍難防臣何以當羲和惑以身䘮桀紂躭而¶
國亡臣今棄其禍而不棄於酒臣願醉於道而不醉¶
於觴何不規後世鑒前王太康酣而昆仲悲怨大禹¶
惡而邦家耿光夫如是又何必欣腐脅而候穿腸者¶
哉公乃擢彼昌言師諸碩德穰苴未可以倫比寗戚¶
<pb:KR4c0101_SBCK_002-8b>¶
誠冝於緘黙衆人黽勉應慙皆醉之容惟我端莊益¶
勵獨醒之厄則知立誠者莫溺㫖酒輔主者須申讜¶
言酒不溺則樞機自正言苟申則忠信常存大計安¶
邦致一匡而永逸殊勲佐國君五覇以彌尊則管氏¶
也可與周召同風䕫龍並位能棄酒以無謟表爲臣¶
之不二昭昭青史見清英克播於千齡萬祀¶
　　　扣寂寞以求其音賦¶
寂寞何有聲音内并不扣而基扄自啓能求而律吕¶
方呈馳神於不宰之郷籠將造化運思於無形之景¶
剖出清凉豈不以大道將秘正聲無自走六合以何¶
有歴千門而&KR0154;致縱得伶倫之管吟亦徒爲便多子¶
<pb:KR4c0101_SBCK_002-9a>¶
冶之聽聦將不至我則開寂寂戞戞向無象以取象¶
無音而索音莫不塞耳目廓&KR0336;襟靡在踈而在靜不¶
由物以由心透恍惚以斯採觸杳&KR0115;而獨㝷擊楊雄¶
吐鳳之門應憐鳳嘯排老氏猶龍之闥別&KR0443;龍吟是¶
音也非桑濮之傳者異秦齊之奏也得之則協人神¶
暢風雅本冲漠而將有豈喧譁而與假考靈臺而入¶
聽我調斯鳴循樂府以來追我音則啞就黙祈喧稀¶
其大焉下不在乎地髙不在乎天逺不在乎物外近¶
不在乎目前以諷諭君德經綸化權以約黃鐘而定¶
律如依赤水而探玄亦由字本無文究&KR0393;&KR0144;而斯文¶
遂顯木元無火鑽槐&KR0035;而厥火俄然在乎拆彼誠明¶
<pb:KR4c0101_SBCK_002-9b>¶
分諸兆朕拂希夷而瀏亮濳引刳淺薄而滄洋自振¶
豈比夫宣尼宅在依稀留金石之聲秦女臺空彷彿¶
有鸞凰之韻寂與寞兮虚更幽聲與音兮深且柔未¶
甞扣之將扣在勤求之所求豈不以役智而偶凝神¶
以搜雖蒼蒼之道將授亦軋軋之聲若抽如緑綺之¶
空濶彈來始&KR0063;若清泉之阻塞决破方流儒首貴陸¶
氏之賦成與昭明之道合欲三變之清異陋衆音之¶
錯雜每慙文藻比蒭蕘願侯王之海納¶
　　　知白守黒爲天下式賦¶
白爲象兮皎焉明焉黒爲象兮暗然昧然踞其明而¶
爲事之賦混其昧而爲道之筌白以將行恐率土之¶
<pb:KR4c0101_SBCK_002-10a>¶
惡盈患作黒之爲式庶普天之用晦功全昔聖人以¶
抱&KR0007;黙取道德旣溢目以知白復亡形而守黒黒雖¶
朽而守緇白將變而易色和其光也爲萬有之憲章¶
同以塵焉作群生之楷式愚甞出知白之藩入守黒¶
之門就其曜而不曜居其昏而不昏白易玷而式易¶
立黒無文而式可存豈不見卞和獻荆岫之珍先傷¶
足脛大禹治北方之水後化乾坤至如佩寵光綏景¶
福殊不知寵之極兮辱之繼福之多兮禍之速天時¶
尚有其盈虚人事須防其反覆神龍&KR0027;聖嘗聞其醢¶
肉刳腸象齒蠙珠但見其焚軀剖腹此白也可知庶¶
思之而自勗則知弱可吞強柔能制剛土之弱兮能¶
<pb:KR4c0101_SBCK_002-10b>¶
廣載水之柔兮流且長得不暗室自處明誠自彰所¶
以耕稼歴山果見重華之帝覊纍羑里終歸西伯之¶
王斯黒兮可守庶存之而不忘其爲知兮不在乎外¶
其爲守兮不在乎内協上德之不德諒靡明而靡昧¶
如此則外减浮榮中含利貞功其成而不宰致其勝¶
而不爭縱泥滓之埋光瓊瑶愈潔任烟霞之蔽影日¶
月終明老氏所以著此垂言流而設教帝王法之而¶
自英自聖臣子體之而乃忠乃孝余將優游於&KR0007;牝¶
之郷每勤行而是效¶
　　　澗底松賦¶
碧澗千仭青松幾年豈天生之有異蓋地勢以居偏¶
<pb:KR4c0101_SBCK_002-11a>¶
挺操彌貞雖厄巖巒之下掄材倘鍳合居樗櫟之前¶
則知植物之近不可用而或用生物之逺其可貢而¶
誰貢伊彼良木限乎深洞俟時幾慮其樵採抱直屢¶
思其樑棟神如我化何慙其青竹成龍工未我永且¶
伴其髙梧宿鳳翠鎻山椒心凌碧霄生風而虎豹吟¶
嘯拂水而龍蛇動揺安得伴磊磊之石因離離者苗¶
奚三公之夢猶阻豈萬乘之封尚遥何殊孔明之先¶
主未迎空懷良策吕望之文王非獵不到終朝今則¶
希匠斤採溪壑如㧞之於髙岸&KR0201;谷可營之於帝宫¶
仙閣澗底松兮才不才侯般輸之所度¶
<pb:KR4c0101_SBCK_002-11b>¶
¶
釣磯文集卷第二¶
