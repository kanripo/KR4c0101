# -*- mode: mandoku-view; -*-
#+TITLE: 徐公釣磯文集
#+DATE: 2015-09-12 01:20:39.719618
#+PROPERTY: ID KR4c0101
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB12n0754-003徐公釣磯文集-卷第三.
<pb:KR4c0101_SBCK_003-1a>¶
唐秘書省正字先輩徐公釣磯文集卷第三¶
　　　　　　　　　　　徐　夤　昭夢　著¶
　賦¶
　　　太極生二儀賦¶
太極何名其形混成畫一氣以中斷區二儀而始生¶
厚載者所以凝其濁髙明者所以厚其清吾甞究天¶
地之&KR0004;洞肧腪之始本無兆以無朕竟何聽以何視¶
茫乎大醉之郷寂若無生之理我形影以都秘我音¶
響而未起混沌將至唯聖乃出隨我聲而發音響逐¶
我象而設形質於是上泝無邉昭然廓然營空碧而¶
星辰錯落豁東西而烏兎髙懸漢玉奚水河銀&KR0154;泉¶
<pb:KR4c0101_SBCK_003-1b>¶
無得而踰六律而宗成大化不言而信四時而飛作¶
流年此一儀者天也上以昭宣復以一撮之多九垓¶
攸布聳華嶽以西峙洶滄溟以東注蔓延生植滄洋¶
制度何舟何楫凌開白浪爲程誰馬誰車碾破青山¶
作路此一儀者地也厚惟固護嗚呼太極故兮二儀¶
新二儀新兮四象分我目明兮所見耳餘聽兮所聞¶
五色成章炳煥而光昭朴素八風從律凄凉而吹散¶
氤氲彼天得一而清地得一而寧秉造化之鈞軸絡¶
虚無之紀經莫不潤之以風雨鼓之以雷霆掲大象¶
以垂象鞠無形而有形然後伏羲聖黃帝靈&KR0027;龍&KR0018;¶
而乾坤定位文籍生而詐僞開扄但見髙極九重下¶
<pb:KR4c0101_SBCK_003-2a>¶
盤四角日炤朝兮月炤夜融爲川兮結爲嶽旣將入¶
我死而出我生亦何必剖先天之清濁¶
　　　員半千&KR0003;三陣賦¶
天地人陣者其誰以測惟聖主之嘉問伊賢臣而洞¶
識莫不陳七德機要叙三才楷式願同尚父干戈永¶
佐於周朝敢學宣尼爼豆將言於衛國乃曰臣聞天¶
陣則上考璿樞明孤計虚運星宿而吾君堯舜叱風¶
雷而敵國丘墟斯蓋出黃石之妙訣又武侯之秘書¶
臣謂其不然也出兵者在乎信及寒暑義如時雨春¶
發生兮當養士冬肅殺兮當耀武斯則得天道兮合¶
天時不可辰天時而逆天取此天陣以明焉微言可¶
<pb:KR4c0101_SBCK_003-2b>¶
補又聞地陣則察土分疆坤盤艮長隨向背而翼鵝¶
鸛順山川而羅紀綱所以韓信背水而趙滅孟氏焚¶
舟而&KR0051;藏臣復謂其不然也其用兵者在乎饒金冨¶
粟兵雄食足先耕而九載思蓄後戰而三軍不分斯¶
則分地利而得地財豈有兵未征而農不斸此地陣¶
以明焉微言可録又聞人陣則勇氣生風精神貫虹¶
夭矯而常山躍地彎環而皎月懸空可與樂毅論將¶
穰苴比功臣復謂其不然也且爲師者在乎帥師將¶
肅連營敦睦忠爲甲兮信爲胄身爲弓兮德爲轂指¶
日烹齊國之牛反掌拾秦原之鹿此則協人意而得¶
人心豈有人意和而兵不服此人陣以明焉微言可¶
<pb:KR4c0101_SBCK_003-3a>¶
祝髙宗乃知天陣則不必占彼星&KR0292;地陣則不必恃¶
其山川人陣則不必仗其驍勇唯德義而三軍勝焉¶
　　　文王葬枯骨賦¶
因掘地以及泉見窮塵之委骨陳&KR0089;禮以外備實仁¶
心之内發義之克著幽可貫於&KR0017;神德之孔彰明可¶
爭於日月&KR0004;其取象茫洋開蕪鑿荒幽宅幾壞遺骨¶
遂彰伊彼役者奏於文王王乃掩袂而矚興懐而傷¶
莫不蔓草縈白隂苔染蒼恐是徃古豪傑昔時聖哲¶
澤物名光忠烈宛是其死誰曰不然骨肉歸土神魂¶
升天深谷爲陵波可知而蔑爾佳城不見爲我主以¶
&KR0053;焉於是召有司其明享賻以衿禭蓋諸泉壤以遐¶
<pb:KR4c0101_SBCK_003-3b>¶
返邇飛聲走響遂使億兆民庶以來歸八百諸侯之¶
企仰設若不逄君子倐遇小人必&KR0063;視同塵土棄若¶
&KR0069;塵旣丘墟而莫問在封&KR0035;以無因則烏鳶是啄螻¶
蟻是親幸將不遇小人獲遭君子而乃覩之而骨驚¶
感之以心死爰拾之於彼&KR0089;之於此蓋將斯骨以喻¶
我以已不欲而行之於彼可使見之者悲聞之者喜¶
以至誠賔萬國之臣若滄海走百川之水嗟夫存殁¶
殊&KR0151;幽隂鍳乎爾䰟奚在爾肌以枯何得上測於睿¶
哲而再向其塗芻則宗周之仁也不獨及於有情而¶
必軫於觸&KR0011;祝網之帝不足以言其仁泣&KR0499;之君焉¶
可以叶其義得不啓之十代延之百祀俾後之制禮¶
<pb:KR4c0101_SBCK_003-4a>¶
垂教將掩骼埋胔者也且王於邦而至大骨於物而¶
至微我不以大而自貴不以微而有違以仁不足爲¶
我罪以物失所爲我非是以勞瘁無斁皇寧甚稀骨¶
尚惻於窮泉下土豈惟於獸走禽飛故得九齡者上¶
帝所錫九國者西方允歸以孝治天下也亘萬古以¶
光輝¶
　　　五王宅賦¶
明皇以孝悌爲此地宅而宸遊永賖凄凉而境空鏁¶
悵望而渚已遐鳳去鸞歸秋葉落梧桐之&KR0035;年來歳¶
改春風遺棠棣之華當其龍虎俱來蚪龍並轡觀風¶
而玉輦停駕選勝而金鰲&KR0018;地天師魯匠新土木以¶
<pb:KR4c0101_SBCK_003-4b>¶
宏規月殿雲樓破荆榛之積翠旣而甲第煌煌維城¶
道　帝子天子肅睦而寧王¶
薛王綵霧彤霞從仙都之八面風臺水榭引&KR0382;島於¶
中央不&KR0011;遷都平分於宅爲星之渚同數比奕之龍¶
並跡聖主之千聲羯鼓洛水風清岐山之數調胡琴¶
嵩山月白瑞氣飄空蘭深麝濃連雲之飛閣鏁鳳象¶
海之清地蟄龍解愠　風帝舜之琴雅奏興歌立德¶
太康之弟相從莫不以嘉&KR0035;&KR0293;烟崇牖硋日金聲玉¶
韻以總起夏蕚春叢而剪出虹梁綺棟晐天地以量¶
功舞態歌容掌神仙而比質一旦衮冕參差外遐紫¶
微華屋之帳幄&KR0393;蠧深院之欒櫨燕飛時移而玉笛¶
<pb:KR4c0101_SBCK_003-5a>¶
難㝷清商冺滅事徃而金牌尚在御墨依稀徒令攀¶
詠皇風追思聖德傷宴御以綿起遶周垣而嘆息王¶
侯之地宅雖多未若開元之有國¶
　　　駕幸華清宫¶
明皇帝號天上來華清宫兮雲際開離紫禁而千官¶
捧日出清門兮萬&KR0016;屯雷巫山之翠珮珠璫皆移雲¶
雨洞府之霓旌絳節盡去&KR0382;萊當其鯨海澄波驪山¶
叠翠架瓊宫玉殿之宏絶鎻萬户千門之祕&KR0201;上以¶
我無爲而國無事記一千年之歴數冨有寰瀛起五¶
十里之烟霞長懸夢寐於是躍馬驂龍烟馭風從從¶
我者七貴中貴翊我者姚公宋公&KR0041;茸之組繡烟花¶
<pb:KR4c0101_SBCK_003-5b>¶
香隨輦路錯落之星長日月影射虚空及其鰲&KR0018;瑶¶
臺檠生玉蘂翔鴛振鷺以環列九棘三槐而森峙玉¶
帛駢積梯航萃止隋侯明珠兮&KR0346;車馬霧縠雲羅兮¶
縈歩履飄蘭散麝薫昭&KR0063;之香落翠遺珠遍鬻新豐¶
之市鸑鷟麒麟禎祥日臻朱閣拜&KR0007;元皇帝金車迎¶
虢國夫人其有夜光枕貴玉蘂冠新眷五王之燕語¶
&KR0029;六相於陶鈞其或露冷仙掌波出渭津河漢佳期¶
七夕會牽牛之什雲天勝賞中秋迎顧兎之倫莫不¶
&KR0027;&KR0166;祈年　龍奉職真人羽客兮薦方術朱草靈芝¶
兮表生殖詩成而玉甕題新雲滿而温泉暖極　霄¶
可止期驂彩鳳之翔光景難留誰束金烏之翼諫切¶
<pb:KR4c0101_SBCK_003-6a>¶
雖納思深半惑禄山已變猶期其十月來王林甫旣¶
　合省其多方蠧國竹語絲喧中元上元葉靖之靈¶
丹舊得花奴之羯鼓新翻人閒有大貝明珠皆歸戚¶
里世上無清歌妙舞不屬梨園是何樂極悲來時移¶
代促燕中之鐡馬俄起環上之羅衣莫贖華清宫觀¶
兮閴無人山青兮水緑¶
　　　&KR0175;幸華清宫¶
明皇以旣剪漁陽塵清帝郷自蜀郡而&KR0004;還輦輅幸¶
華清而幾隔星霜巍峩而紫府洪都重開聖日牢落¶
而金門玉户幾閉春光是何樂極難期繁華易　時¶
易而鳯髻成夢歳晚而龍顔皓首嬪嬙零落寧逄舊¶
<pb:KR4c0101_SBCK_003-6b>¶
日之人&KR0132;艾扶携尚獻新豐之酒但見禁栁愁烟宫¶
槐暮蟬苔昬而鏡落金殿岸改而湯催玉蓮螓首蛾¶
眉遺跡而空存處處落花流水無言而但送年年足¶
令左右含悲君王墮&KR0703;塵&KR0378;漸委於花逕歳月濳更¶
於蓂莢金沙洞濶凄凉而午夜流泉玉蘂峯髙騷屑¶
而一宫紅葉榮謝相催心腸似摧天在而俄懸二日¶
星移而幾别三台金㦸凌霜劔閣而曾悲幸去銀蟾¶
皎夜月宫而長憶遊來蟬&KR0009;花鈿星流&KR0015;臉陽䑓之¶
吉夢&KR0004;斷岱嶽之香魂已斂解語之珍禽不見琪&KR0035;¶
空髙長生之白鹿空還朱扉半掩象薦塵緇犀屏影¶
移雪衣籠在霜殿松痿雲母波輕遶岸之清漣自改¶
<pb:KR4c0101_SBCK_003-7a>¶
相思&KR0035;老滿山之紅實空垂已而玉笛休吹霓裳罷¶
制秦原杳杳以西接渭水悠悠而東逝空吟其刻木¶
牽絲比人閒世¶
　　　卞莊子刺虎賦¶
人雖至靈虎且至猛此靈智以終刺彼猛暴以何騁¶
固在戮力亦唯三省誰氏之子人爲卞莊有力如虎¶
提戈若霜爾聞力我則非敵我聞知爾何以當始其¶
三徑無人二虎遇肉俱貪而送涎豐草不嘯而風停¶
&KR0201;谷我將愛其文而玩其革必冀扼其喉而剖其腹¶
然而以寡制衆彼䨇我獨雖言肉視詎得心服乃即¶
客前而言曰貪夫狥利君子俟時且肉之羙者虎乃¶
<pb:KR4c0101_SBCK_003-7b>¶
啖斯啖飽則鬬鬬極則疲威稜之大應以縮爪牙之¶
利何以施將一刺矣必兩中之亦猶秦王克韓魏俱¶
㓕漁父獲鷸蚌相持物之理也君冝念兹不然則虎¶
非爾所得爾爲虎所資於是拜其言伺其便不躁進¶
不自衒思曹劌之往畫法李陵之獨戰俄而肉旣盡¶
勢果爭&KR1686;牙而龍劔森齒牙騞而雲雷霹聲&KR0035;㧞石¶
裂陵摧谷傾風毛羽血以狼藉地轉天旋而震驚於¶
是氣衰力怠彼竭我盈巖隂而歸鳥皆散野逈而殘¶
陽半明&KR0018;者可以檻勝者可以烹卞莊乃肉袒歘起¶
持矛迅征足奔而飛箭寧速身㨗而鴻毛未輕爾¶
將極我時以亨遂一麾而並進如拾芥以將行射絶¶
<pb:KR4c0101_SBCK_003-8a>¶
塞之石頭胡爲等價去南山之白額未足齊名我則¶
視若井中料如几上斬蛟奪劔者其心未壯探龍取¶
珠者其事應誑蓋感人進言神符厥望設若不取善¶
言而善何以師不待物聞而物何以䘮如此則争雄¶
&KR0018;勢之徒冝覧斯而惻愴¶
　　　鑄百鍊鏡賦¶
十數鍊者未足爲明一百鍊者方爲至精祝皇帝以¶
終貢命良工而鑄成威凝碧渚流泉蛟龍欲活折下¶
青天皎月蟾兎如生淮南王以地産真金天生哲匠¶
開爐呈造化之術爲鏡照星辰之象可以人閒第一¶
法軒轅臺上之規天下無䨇掩秦氏宫中之狀匠者¶
<pb:KR4c0101_SBCK_003-8b>¶
曰金雖精則不鍊不神鍊有數非百之不新又曰火¶
爲陽晶午爲隂月陽得隂則百工備陽失隂則萬化¶
闕臣今選五月五日之亨吉爲鍜乃礪之始卒而又¶
就澄澈革昏沉擬犯烏光於天上乃維鷁首於江心¶
亦以水能鑒物火能化金念器大以晚成其功乃倍¶
及人生之不滿厥數方深况乎空斷飛烏人稀碧潯¶
顧採艾之輪蹄&KR0063;難&KR0060;視縱升天之雞犬莫得遥臨¶
想其爝火吞光氷壺慘冷幙金而麟鳯相次挂玉而¶
&KR0546;狸難屏陶鈞即數同枝頭赤仄之多炤燭無瑕啓¶
匣裏青鸞之影王曰吾秦之鏡也可以照肝膽可以¶
慴奸邪吾將驗彼彼將妄&KR0088;且閻樂之奸邪&KR0154;&KR0046;趙¶
<pb:KR4c0101_SBCK_003-9a>¶
髙之肝膽誰遮遽至於素車白馬絶國亡家今斯鏡¶
也用其鍳形容定妍醜比君德之不昧論臣心之無¶
茍於是持百鍊而獻九重惟拜手稽首¶
　　　&KR0007;宗御註孝經賦¶
明皇以孝理生靈財修紫庭表後主之新鑒注先王¶
之舊經立身行道之文昭如繡縟資父事君之要煥¶
若丹青開元中以儒道風行皇明日皎刪六籍之奥¶
秘定百家之多少顧老氏經標&KR0007;黙義理猶淺豈宣¶
尼典急君親源流未顯於是鏡豁宸&KR0454;天開聖聰由¶
粗及精刪踳駁於千行之内從無入有縯絲綸於百¶
日之中可以來者無猜學徒洞識三千罪盡顯天鑒¶
<pb:KR4c0101_SBCK_003-9b>¶
十八章皆流御墨九門翕集清傳鄒魯之風萬室雍¶
熈普詠文明之德浩浩沄沄詳言紏紛素言行在而¶
猶&KR0046;聖主躬修以具分髙深如山嶽江河遐開地理¶
炫燿比星辰日月上燭天文蓋以首毁強秦遥興大¶
漢歳月頗謂其綿邈傳冩或多其紊亂朕今屬事比¶
辭飛文染翰冀使爲臣爲子之　自我而行窮經博¶
古之人從吾屢讃皎皎明明神功坐成甲乙之良宵¶
不輟曽顔之宻行俱呈&KR0045;名後代之人俾傳白社在¶
上不驕之義自表皇情故得極思九重研精一卷旌¶
孝悌以爲教剪繁蕪而罔倦然後勒貞石而建髙臺¶
萬祝千齡兮誰激勸¶
<pb:KR4c0101_SBCK_003-10a>¶
　　　割字刀子賦¶
物有至大而無所爲物有至小而功且竒當彩筆臨¶
文之際見銛鋒入目之時改雕&KR0393;篆刻之非重修麗¶
藻正垂露崩雲之誤盡在瑕疵觀其寸鐡雖輕尺書¶
可理磨礱本自於良匠玩愛式歸於君子封章是假¶
常挑鸞鳯之蹤淬礪非多不損盃盂之水文近&KR0029;馬¶
多參解牛剗&KR0102;能新於鳥跡摧剛幾觸於銀鉤削染¶
翰之繁蕪入行宛定&KR0015;磨鈆之濫拙一割何求則知¶
用自名賢成因在冶剔瓊牋而䟽玉無異映月字而¶
連環是假通書&KR0420;之琴鳥欲謂割雞制遷史之姓名¶
何慙斬馬起余之思在青雲憶王祥之贈者¶
<pb:KR4c0101_SBCK_003-10b>¶
¶
釣磯文集卷第三¶
