# -*- mode: mandoku-view; -*-
#+TITLE: 徐公釣磯文集
#+DATE: 2015-09-12 01:20:39.843126
#+PROPERTY: ID KR4c0101
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB12n0754-006徐公釣磯文集-卷第六.
<pb:KR4c0101_SBCK_006-1a>¶
唐秘書省正字先輩徐公釣磯文集卷第六¶
　　　　　　　　　　徐　夤　昭夢　著¶
　詩¶
　　長律八首¶
　　　依御史温飛卿華清宫二十二韻¶
地靈蒸水暖天氣待宸遊嶽拱蓮花秀峯髙玉蘂秋¶
朝元雕翠閣乞巧繡瓊樓碧海供驪嶺黃金絡馬頭¶
五王更入帳七貴迭封侯夕雨鳴鴛瓦朝陽曄柘裘¶
伊臯爭&KR0018;𪔂舜禹讓垂旒堕珥閑應拾遺&KR0107;醉不収¶
飛煙籠劒㦸殘月照旌斿&KR0130;朔求衣早臨陽解珮羞¶
宫詞裁錦段御筆落銀鈎帝里新豐縣長安舊雍州¶
<pb:KR4c0101_SBCK_006-1b>¶
雪衣傳貝葉蟬鬂挿山榴對景瞻瑶兎昇天駕綵虬¶
(此言遊月宫/後/禄山)書陳北虜𤣥甲擐犀牛聖誥多屯否¶
生靈少怨尤穹旻當有輔幃幄豈無籌鳯態傷紅艶¶
鸞輿暖紫騮𣗳名端正在人欲夢䰟休䜟悟山旁&KR0017;¶
塵銷隴畔丘重來芳草恨往事落花愁五十年鴻業¶
東慿渭水流¶
　　　尚書命題瓦硯¶
逺向端溪得皆因郢匠成鑿山青靄斷&KR0355;石紫花輕¶
散墨松香起濡毫藻自清入臺知價重著匣恐塵生¶
守墨還全器臨池早著名春闈擕就試軍幙載將行¶
不獨　陣兼能助筆耕莫嫌㳙滴潤深染古今情¶
<pb:KR4c0101_SBCK_006-2a>¶
洗處無瑕玷𣷹時識滿盈蘭亭如見用敲戞有金聲¶
　　　尚書㑹仙亭詠薔薇聮句夤坐中聮四韻晚¶
　　　歸補緝所聮因成一篇¶
結緑根株翡翠莖勾芒中夜刺猩猩景陽粧赴嚴鐘¶
出楚峽神教暮雨晴躑躅豈能同日語玫瑰方可一¶
時呈風吹嫩帶香苞展露灑啼思涙㸃輕阿母蘂宫¶
期索去昭君榆塞闕賫行藂髙恐礙含泥燕架𨼆冝¶
棲報曙鶯𨷖日只憂燒宻葉映階疑　讓䨇旌舎煙¶
散纈佳人惜落地遺鈿少妓爭丹渥不因輸繡段錢¶
圎誰把買　聲海棠若要分流品秋菊春蘭兩恰平¶
　　　和尚書詠泉山瀑布十二韻¶
<pb:KR4c0101_SBCK_006-2b>¶
名齊火浣溢山椒誰把驚虹掛一條天外𠋣來秋水¶
刃海心飛上白龍綃民田鑿斷雲根引僧圃穿通竹¶
影澆噴石似烟輕漠漠濺崖如雨冷瀟瀟水中𧖟緒¶
鞔蒼壁日裏虹精　絳霄寒潄緑隂仙桂老碎流紅¶
艶野桃夭千㝷練㵼年長在六出花開夏日消急恐¶
劃分青嶂骨乆應䙀裂翠微腰濯纓便可譏漁父洗¶
耳還冝傲帝堯林際猿猱偏得飯岸邉烏鵲擬爲橋¶
赤城未到詩先&KR0009;廬阜曽遊夢已遥數夜積霖聲更¶
逺郡樓欹枕聼良宵¶
　　　自詠十韻¶
只合滄洲釣與耕忽依螢燭　功成未遊宦路叨卑¶
<pb:KR4c0101_SBCK_006-3a>¶
宦纔到名塲得大名梁苑二年陪衆客温陵十載佐¶
䨇旌錢財盡是侯王惠骨肉偕承里巷榮拙賦偏聞¶
䥴印賣惡詩親見𦘕圖呈(使宅行夤囬文八體詩圖/兩面庚午秋/樓赴宴親)¶
(見每一倒翻/讀八韵也)多栽桃李期春色濶鑿池塘許月明寒¶
益衾裯饒羙寢出乗車馬免徒行粗支菽粟防飢歉¶
薄有盃盤　送迎僧俗共鄰棲𨼆樂妻孥同愛水雲¶
清如今便死還甘分莫更嫌他白髮生¶
　　　東風解凍省試¶
暖氣飄蘋末凍㾗銷水中扇沈&KR0004;覺泮吹海旋成空¶
入律三春照朝空萬里通岸分天影濶色照日光融¶
波起輕摇緑鱗遊乍躍紅慇懃排弱羽飛翥趂和風¶
<pb:KR4c0101_SBCK_006-3b>¶
　　　和僕射二十四丈牡丹八韻¶
帝王城裏看無故亦無新忍摘都緑借移栽未有因¶
光隂嫌太促開落一何頻羞殺登墻女饒將解佩人¶
蘂堪靈鳯啄香許白龍親素練籠霞曉紅粧帶臉春¶
莫辭終席醉易老少年身買取歸天上寧教逐世塵¶
　　　釣絲竹¶
藋藋拂清流堪維舴艋舟野&KR0393;懸作餌溪月曲爲鈎¶
雨潤揺　長風吹繞指柔若將諸𣗳比還使緑楊羞¶
𧖟婦非堯女漁人是子猷湖邉舊栽處長映讀書樓¶
　　五言律詩二十一首¶
　　　旅次寓題¶
<pb:KR4c0101_SBCK_006-4a>¶
胡爲名利役來往老𨵿河白髪隨梳少青山入夢多¶
途窮憐抱疾世亂恥登科却起漁舟念春風釣緑波¶
　　　釣臺¶
金門誰奉詔碧岸獨垂鈎舊友秪樵叟新交惟野鷗¶
嘉名懸日月深谷化陵丘便可招巢父長川好飲牛¶
　　　贈嚴司直¶
承家居闕下避世出𨵿東有酒劉伶醉無兒伯道窮¶
新詩吟閣賞舊業釣臺空雨雪還相訪心懷與我同¶
　　　贈東方道士¶
葫蘆&KR0420;畔掛是物在其閒雪色老人鬂桃花童子顔¶
祭星秋　日採藥曉登山舊放長生鹿時銜瑞草還¶
<pb:KR4c0101_SBCK_006-4b>¶
　　　題僧壁¶
香厨流瀑布獨院鎻孤峯紺髮青螺長文茵紫豹重¶
邜枯皆化燕&KR0097;老却成蜂明月留人宿秋聲夜著松¶
　　　和人經隋唐閒戰處¶
孤軍前度戰一敗一成功卷斾早歸國卧屍猶臂弓¶
草閒腥半在沙上血殘紅傷魄何爲者五湖垂釣翁¶
　　　追和常建嘆王昭君¶
紅顔如朔雪日爍忽成空淚盡黃雲雨塵消白草風¶
君心爭不悔恨思竟何窮願化南飛燕年年入漢宫¶
　　　贈董先生¶
壽歳過於百時閒到上京飡松䨇鬂嫩絶粒四支輕¶
<pb:KR4c0101_SBCK_006-5a>¶
雨雪思中嶽雲霞夢赤城來年期受籙何處待先生¶
　　　河流¶
洪流盤砥柱淮濟不同波莫訝清時少都縁曲處多¶
逺能通玉塞髙復接銀河大禹成門嶮爲龍始得通¶
　　　題南寺¶
乆别猿啼寺流年刼逝波舊僧歸塔盡古瓦長松多¶
壁蘚昏題紀窓螢散薜蘿平生英壯節何故旋消磨¶
　　　北山秋晩¶
十載衣裘盡臨寒𨼆薜蘿心閑縁事少身老愛山多¶
玉露催収菊金風促剪禾燕秦正戎馬林下好婆娑¶
　　　昔遊¶
<pb:KR4c0101_SBCK_006-5b>¶
昔遊紅杏苑今𨼆刺桐村歳計懸僧債科名&KR0018;國恩¶
不書胝漸稳頻鑷鬂無根惟有經邦事年年志尚勤¶
　　　酒胡子¶
紅筵絲竹合用爾作歡娛直指寧偏黨無私絶覬覦¶
當歌誰　袖應節旋輕軀恰與真相似氊裘滿頷鬚¶
　　　弔崔補闕¶
近來吾道少慟哭博陵君直節巖前竹孤䰟嶺上雲¶
搢紳傳&KR0192;論丞相取遺文廢却中興䇿何由免用軍¶
　　　弔赤水李先生¶
三年悲過𨻶一室𩔖銷氷妻病入仙觀子窮随嶽僧¶
荒坵寒有雨古屋夜無燈往日清猷著金門幾欲徵¶
<pb:KR4c0101_SBCK_006-6a>¶
　　　香鴨¶
不假陶鎔妙誰教羽翼全五金池畔質百和口中煙¶
觜鈍魚難啄心空火自燃御爐如有闕須進聖君前¶
　　　鷄¶
名參十二屬花入羽毛深守信催朝日能鳴送曉隂¶
峩冠裝瑞璧利爪削黃金徒有稻粱感何田報德音¶
　　　白鴿¶
舉翼凌空碧依人到大邦粉翎棲𦘕閤雪影拂瓊&KR0551;¶
振鷺堪爲侣鳴鳩好作䨇狎鷗歸未得覩爾憶晴江¶
　　　龜¶
行止竟何從深溪與古峯青荷巢瑞質緑水返靈蹤¶
<pb:KR4c0101_SBCK_006-6b>¶
鑚骨神明應酬恩感激重仙翁求一卦何日脫龍鍾¶
　　　銀結條冠子¶
日下徴良匠宫中贈阿嬌瑞蓮開二朶瓊縷織千條¶
蟬翼輕輕結花紋細細挑舞時紅袖舉纎影透龍綃¶
　　　蜀葵¶
劔門南面𣗳移向㑹仙亭錦水饒花艶岷山帶葉青¶
文君慚婉娩神女讓娉婷爛熳紅兼紫飄香入繡扄¶
　　七言絶詩二十八首¶
　　　鏡中覧懷¶
晨起梳頭忽自悲鏡中親見數莖絲從今休說龍泉¶
劒世上恩讐報已遲¶
<pb:KR4c0101_SBCK_006-7a>¶
　　　楚國史¶
六國商於恨最多良弓休綰劒休磨君王不剪如簧¶
舌再得張儀欲柰何¶
　　　張儀¶
荆楚南來又北歸分明舌在不應違懷王本是無心¶
者籠得蒼鷹&KR0077;放飛¶
　　　薔薇¶
朝露灑時如濯錦晩風飄處似遺鈿重門剰著黃金¶
鎻莫被非瓊摘上天¶
　　　大夫松¶
五𣗳旌封許歳寒挽柯攀葉也無端爭如澗底凌霜¶
<pb:KR4c0101_SBCK_006-7b>¶
節不受秦皇亂世官¶
　　　杏園¶
杏蘂簫聲好醉郷春風嘉宴更無䨇慿誰爲謔穆天¶
子莫把瑶池並曲江¶
　　　蕉葉¶
緑綺新裁織女機擺風摇日影離披只應青帝行春¶
罷閑𠋣東墻卓翠旗¶
　　　路旁草¶
楚甸秦原萬里平誰教根向路旁生輕蹄繡轂長相¶
蹋合是榮時不得榮¶
　　　讀漢紀¶
<pb:KR4c0101_SBCK_006-8a>¶
布衣空手取中原勁卒雄師不足論楚國八千秦百¶
萬豁開胷臆一時吞¶
　　　李夫人二首¶
不望金輿到錦帷人閒樂極即須悲若言要識愁中¶
貌也似君恩日日衰¶
　　　又¶
招得香魂爵少翁九華燈燭曉還空漢王不及呉王¶
樂且與西施死處同¶
　　　明妃¶
不用牽心恨画工帝家無策及邉戎香魂若得昇明¶
月夜夜還應照漢宫¶
<pb:KR4c0101_SBCK_006-8b>¶
　　　馬嵬¶
二百年來事逺聞從龍誰解盡如雲張均兄弟皆何¶
在却是楊妃死報君¶
　　　依韻贈南安方處士五首¶
七貴五侯生肯退利塵名網死當抛黔婁寂寞嚴陵¶
卧借問何人與結交¶
　　　又¶
休　羸蹄踏雪霜書成何處獻君王嵩山好與浮丘¶
約三十六峯雲外鄊¶
　　　又¶
百萬僧中不爲僧比君知道僅誰能無家&KR0009;泊南安¶
<pb:KR4c0101_SBCK_006-9a>¶
縣六月門前也似氷¶
　　　又¶
兩𩯭當春却似秋僻居誇近野僧樓落花明月皆臨¶
水明月不流花自流¶
　　　又¶
𣈆楚忙忙起戰塵龔黃門下有髙人一畦雲薤三株¶
竹席上先生未是貧¶
　　　依韻答黄校書¶
慈恩雁塔參差牓杏苑鶯花次第遊白日有愁猶可¶
散青山髙卧竟無愁¶
　　　傷進士謝庭皓¶
<pb:KR4c0101_SBCK_006-9b>¶
獻書猶未達明君何事先遊岱岳雲惟有春風護寃¶
魄與生青草蓋孤墳¶
　　　聞司空侍&KR0048;下世¶
園綺生雖逄漢室巢由死不謁堯階(八徴/不起)夫君殁去¶
何人𦵏合取夷齊𨼆處埋¶
　　　偶題二首¶
買骨須求騏𩦸骨愛毛冝採鳯凰毛駑駘燕雀堪何¶
用仍向人前價例髙¶
　　　又¶
賦就長安振大名斬蛇功與樂天爭歸來延壽溪頭¶
坐終日無人問一聲¶
<pb:KR4c0101_SBCK_006-10a>¶
　　　猿¶
宿有喬林飲有溪生來蹤跡逺塵泥不知心更愁何¶
事每向深山夜夜啼¶
　　　追和賈浪仙古鏡¶
誰聞黃帝喬山冡明月飛光出九泉狼籍蘚㾗磨不¶
盡黒雲殘㸃汙秋天¶
　　　蝴蝶二首¶
不並難飛蠒裏蛾有花芳處定經過天風相送輕飄¶
去却𥬇蜘蛛謾結羅¶
　　　又¶
苒苒䨇䨇拂画欄佳人偷眼𠕅三看莫欺翼短飛長¶
<pb:KR4c0101_SBCK_006-10b>¶
近試就花閒撲已難¶
　　　新刺襪¶
素手春溪罷浣沙巧裁明月半彎斜齊宫合贈東昏¶
寵好歩黃金&KR1341;蓞花¶
釣磯文集卷第六¶
