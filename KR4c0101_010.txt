# -*- mode: mandoku-view; -*-
#+TITLE: 徐公釣磯文集
#+DATE: 2015-09-12 01:20:40.014431
#+PROPERTY: ID KR4c0101
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB12n0754-010徐公釣磯文集-卷第十.
<pb:KR4c0101_SBCK_010-1a>¶
唐秘書省正字先輩徐公釣磯文集卷第十¶
　　　　　　　　　　徐　夤　昭夢　著¶
　詩¶
　　七言律詩五十二首¶
　　　鷹¶
害物傷生性豈馴且冝籠罩待知人惟擒燕雀㗖腥¶
血却笑鸞凰啄翠筠放兎穴多非爾識鳴鳩脰短罰¶
君身豪門不讀詩書者走馬平原放翫頻¶
　　　蝴蝶二首¶
縹緲青蟲脱殻微不堪煙重雨霏霏一枝穠艶留教¶
住幾處春風借與飛防患毎憂雞雀口憐香偏遶綺¶
<pb:KR4c0101_SBCK_010-1b>¶
羅衣無情豈解關魂夢莫信莊周說是非¶
　　　又¶
拂緑穿紅麗日長一生　事住春光最嫌神女來行¶
雨愛伴西施去採香風定只應攅蕋粉夜寒長是宿¶
花房鳴蝉性分殊違濶空解三秋噪夕陽¶
　　　剪刀¶
寳持多用繡爲&KR0809;䨇日交加兩片霜金匣掠平花翡¶
翠緑窓裁破錦鴛鴦𥘉　連理枝猶短誤綰同心帶¶
不長欲製緼袍先把看　非紈綺愧銛鋩¶
　　　𥿄被¶
文采鴛鴦罷合歡細柔輕綴好魚牋一床明月蓋歸¶
<pb:KR4c0101_SBCK_010-2a>¶
夢數尺白雲籠冷眠披對勁風温勝酒擁聽寒雨暖¶
於綿赤眉豪客見皆笑却問儒生直幾錢¶
　　　𥿄帳¶
幾笑文園四壁空避寒深入剡藤中誤懸謝守澄江¶
練自宿嫦娥白兎宫　叠玉山開洞壑半巖春霧結¶
房櫳針羅截錦饒君侈爭及蒙茸暖避風¶
　　　貢餘秘色茶盞¶
捩翠融青瑞色新陶成先得貢吾君巧剜明月染春¶
水輕旋薄氷盛緑雲古鏡破苔當席上嫩荷涵露别¶
江濆中山竹葉　𥘉發多病那堪中十分¶
　　　蜀鞭¶
<pb:KR4c0101_SBCK_010-2b>¶
笻竹巖邊剔翠苔錦江波泠洗瓊瑰纍纍節展蒼龍¶
骨寸寸珠聮巨蚌胎須向廣塲驅組駿莫從閑處撻¶
駑駘寧同晋帝環營日抛賺中途後騎來¶
　　　詠簾¶
素節輕盈珠影勻何人巧思閒成文閑垂别殿風應¶
度半掩行宫麝欲熏繡户逺籠寒熖重玉樓髙掛曙¶
光分無情幾恨黃昏月纔到如鈎便墜雲¶
　　　詠燈¶
分影由來共不同緑窓孤舘兩何窮熒煌短熖長疑¶
暗零落殘花旋委空幾處隔簾愁夜雨誰家當户怯¶
秋風莫言明滅無多事曽比人生一世中¶
<pb:KR4c0101_SBCK_010-3a>¶
　　　詠扇¶
爲發凉颷滿玉堂每親襟袖便難忘霜濃雪暗知何¶
在道契時來忽自揚曾伴一樽臨小檻幾遮殘日過¶
囬廊漢宫如有秋風起誰信班姬淚數行¶
　　　詠筆二首¶
秦代將軍欲建功截龍搜兎助英雄用多誰念毛皆¶
㧞抛却更嫌心不中史氏只應歸道直江淹何獨偶¶
靈通班超投管不成事投擲翻從萬里戎¶
　　　又¶
君子三歸擅一名秋毫無細　非輕軍書羽檄教誰¶
録帝命王言待我成勢徤豈饒淝水陣鋒銛還學歴¶
<pb:KR4c0101_SBCK_010-3b>¶
山耕毛乾氏有何人潤盡把燒焚恨始平¶
　　　詠錢¶
多蓄多藏豈足論有誰還議濟王孫能於禍處翻爲¶
福解向讐家買得恩幾怪鄧通難免餓須知夷甫不¶
曽言朝爭暮競歸何處盡入權門與倖門¶
　　　尚書筵中詠紅手帕¶
鶴綾三尺曉霞濃送與東家二八容羅帶綉裙輕好¶
繋藕絲紅縷細𥘉縫别來拭淚遮桃臉行去包香墜¶
粉胸無事把將纏皓腕爲君池上折芙蓉¶
　　　尚書新造花牋¶
濃染紅桃二月花只冝神筆縱龍蛇淺澄秋水看雲¶
<pb:KR4c0101_SBCK_010-4a>¶
母碎擘輕苔閒粉霞冩賦好追陳后寵題詩堪送竇¶
滔家使君即入金銮殿夜直無非草白麻¶
　　　釣車¶
荻湾漁客巧粧成硾鑄銀星一點輕抛過碧江鸂鶒¶
岸軋殘金井轆轤聲軸磨騂角氷光滑輪卷春絲水¶
面平把向嚴灘㝷轍跡漁臺基在輾難傾¶
　　　栁¶
莫漠金條引線微年年先翠報春歸解籠飛靄延芳¶
景不逐亂花飄夕暉啼鳥噪蝉堪悵望舞烟揺水自¶
因依五株名顯陶家後見說辭榮種者稀¶
　　　愁¶
<pb:KR4c0101_SBCK_010-4b>¶
夜長偏覺漏聲遲往往隨歌慘翠眉黃葉落催砧杵¶
日子規啼破夢魂時明妃去泣千行淚蔡琰歸梳兩¶
鬂絲四皓入山招不得無家歸客最堪欺¶
　　　草¶
廢苑荒堦伴緑苔恩踈長信恨難開姑蘇麋鹿食思¶
食楚澤王孫來不來色嫩似将藍汁染葉齊如把剪¶
刀裁燕昭殁後多卿士千載流芳郭隗䑓¶
　　　螢¶
月墜西樓夜影空透簾穿幕達房櫳流光堪在珠璣¶
列爲火不生榆栁中一一照通黃卷字輕輕化出緑¶
蕪叢欲知應候何時節六月𥘉迎大暑風¶
<pb:KR4c0101_SBCK_010-5a>¶
　　　水¶
火性何如水性柔西來東出幾時休莫言通海能通¶
漢雖解浮舟也覆舟湘浦暮沉堯女怨汾河秋泛漢¶
皇愁洪波激湍歸何處二月桃花滿眼流¶
　　　苔¶
印留麋鹿野禽蹤巖壁漁磯幾處逄金谷曉凝花影¶
重章華春映栁隂濃石橋羽客遺前跡陳閤才人没¶
舊容歸去掃除堦砌下蘚㾗殘黠一重重¶
　　　曉¶
水盡銅龍滴漸微景陽鐘動夢魂飛潼關雞唱促歸¶
騎金殿燭殘求御衣窓下寒機猶自織梁閒棲燕欲¶
<pb:KR4c0101_SBCK_010-5b>¶
䨇飛羲和暗聳扶桑轡借與寰瀛看早暉¶
　　　别¶
酒盡欲終問後期泛萍浮梗不勝悲東門走馬夜歸¶
處南浦片帆飛去時賦罷江淹吟更苦詩成蘇武思¶
何遲可憐范陸分襟後空折梅花寄所思¶
　　　夜¶
日墜虞淵燭影開沉沉烟霧壓浮埃剡川雪滿子猷¶
去漢殿月生王母來簷掛蛛絲應漸織風吹螢火不¶
成灰愁人莫問何時旦自有鐘鳴漏滴催¶
　　　雨¶
引電隨龍宻又輕酒杯閑噀得嘉名千山草木如雲¶
<pb:KR4c0101_SBCK_010-6a>¶
暗陸地波瀾接海平灑竹幾添春睡重滴簷偏遣夜¶
愁生陰妖冷孽成何怪敢蔽髙天日月明¶
　　　萍¶
爲實隨流瑞色新泛風縈草護遊麟宻行碧水澄涵¶
月澁滯輕橈去採蘋比物何名腰下劔無根堪並鏡¶
中身平湖春渚知何限撥破閑投獨蠒綸¶
　　　恨¶
事與時違不自由如燒如刺寸心頭烏江項籍忍歸¶
去雁塞李陵長繋留燕國飛霜將破夏漢宫紈扇豈¶
禁秋須知入骨難銷處莫比人閒取次愁¶
　　　鴻¶
<pb:KR4c0101_SBCK_010-6b>¶
行如兄弟影連空春去秋來燕不同紫塞別當秋露¶
白碧山飛入暮霞紅宣王德羙周詩内蘇武書傳漢¶
苑中况解&KR1335;蘆避弓箭無聲歸透雁聞風¶
　　　鶴¶
閬苑瑶臺歳月長一歸華表好增傷新聲乍警𥘉零¶
露折羽閑飛幾片霜要伴神仙歸碧落豈隨龜雁住¶
方塘三山頂上無人處瓊樹堪巢不死郷¶
　　　鵲¶
神化難源瑞即開雕錂毛羽出浮埃香閨報喜行人¶
至碧漢填河織女囬明月解隨烏繞樹青銅寧愧雀¶
爲臺瓊枝翠葉庭前植從待翩翩去又來¶
<pb:KR4c0101_SBCK_010-7a>¶
　　　霜¶
應節誰窮造化端菊黃豺祭問應難紅窓透出鴛衾¶
冷白草飛時雁塞寒露結芝蘭瓊屑厚日乾葵藿粉¶
㾗殘世間無此催摇落松竹何人肯更看¶
　　　風¶
城上寒來思莫窮土&KR0809;蘋末兩難同飄成逺浪江湖¶
際吹起暮塵京洛中飛雪蕭條殘臘節落花狼籍古¶
行宫春能和煦秋摇落生殺還同造化功¶
　　　帆¶
豈勞孤棹送行舟輕過天涯勢未休斷岸曉看殘月¶
掛逺湾寒背夕陽収川平直可追飛箭風徤還能泝¶
<pb:KR4c0101_SBCK_010-7b>¶
急流幸遇濟川恩不淺北溟東海更何愁¶
　　　夢¶
月落燈前閉北堂神魂交入杳冥郷文通毫管醒來¶
異武帝蘅蕪覺後香傅說已徴賢可輔周公不見恨¶
何長生松十八年方應通塞人間豈合忙¶
　　　東¶
紫氣夫元出故關大明光照九垓閒鰲山海上秦娥¶
去鱸鱠江邊齊椽還青帝郊埛平似砥主人階級峻¶
如山蟠桃樹在烟濤水解凍風髙未得攀¶
　　　西¶
宻雲郊外已囬秋日下崦嵫景懶収秦帝城髙堅似¶
<pb:KR4c0101_SBCK_010-8a>¶
鐡李斯書上曲如鈎寧惟東嶽凌天秀更有長庚瞰¶
曙流見說山傍偏出將犬戎降盡復何愁¶
　　　南¶
罩罩嘉魚憶北方送君前浦恨難量火山逺照蒼梧¶
郡銅柱髙標碧海郷陸賈幾時來越島三閭何日濯¶
滄浪鍾儀冠弊歸心阻蝴蝶飛園萬草芳¶
　　　北¶
雪滿胡天日影微李君降虜失良時窮溟駕浪鵾鵬¶
化極海寄書鴻雁遲　來猶未啓殘兵奔去杳¶
難追可憐燕谷花開晚鄒律如何爲一吹¶
　　　雲¶
<pb:KR4c0101_SBCK_010-8b>¶
漠漠沉沉向夕暉蒼梧巫峽兩相依天心白日空休¶
蔽海上故山應自歸似蓋好臨千乗載如羅堪剪六¶
銖衣爲霖須救蒼生旱莫向西郊作雨稀¶
　　　燕¶
從待&KR1335;泥濺客衣百禽靈性比他稀何嫌何恨秋須¶
去無約無期春自歸鵰鶚不容應不怪棟梁相庇願¶
相依呉王宫女嬌相襲合整䨇毛預奮飛¶
　　　蟬¶
寒鳴寧與衆蟲同翼鬂緌冠豈道窮殻蛻已従今日¶
化聲愁何似去年中朝催籬菊花開露暮促庭槐葉¶
墜風從此最能驚賦客計居何處轉飛蓬¶
<pb:KR4c0101_SBCK_010-9a>¶
　　　露¶
鶴鳴先驚雁來天洗竹霑花處處鮮散綵幾當蟬飲¶
際凝光冝對蚌胎前朝垂苑草烟猶重夜滴宫槐月¶
正圓怵惕與霜同降日蘋蘩思薦獨悽然¶
　　　霞¶
天際何人濯錦歸偏冝殘照與晨暉流爲洞府千年¶
酒化作靈山幾襲衣野燒𦦨連殊赫奕愁雲隂隔乍¶
依稀勞生願學長生術飡盡紅桃上漢飛¶
　　　蒲¶
濯秀盤根在碧流紫茵含露向晴抽編爲細履隨君¶
歩織作輕帆送客愁踈葉稍違投餌釣宻叢還碍採¶
<pb:KR4c0101_SBCK_010-9b>¶
蓮舟鴛鴦鸂鶒多情甚日日䨇䨇遶　遊¶
　　　泉¶
非鑿非䟽出洞門源深流嶮合還分髙成瀑布潄逋¶
客清入御溝朝聖君迸滴幾山穿破石迅飛層嶠噴¶
開雲舊齋一帶連松竹明月窓前枕上聞¶
　　　烟¶
燎野焚林見所從惹空橫水展形容能滋甘雨隨車¶
潤不並行雲逐夢蹤晴鳥廽籠嘉樹薄春亭嬌幕好¶
花濃有時片片風吹去海碧山青過幾重¶
　　　閑¶
不管人閒是與非白雲流水自相依一瓢掛樹傲時¶
<pb:KR4c0101_SBCK_010-10a>¶
代五栁種門吟落暉江上翠娥遺佩去岸邊紅袖採¶
蓮歸客星辭得漢光武却坐東江舊蘚磯¶
　　　忙¶
䨇競龍舟疾似風一星毬子兩　同平呉破蜀三¶
裏㓕楚圖秦百戰中春近杜鵑啼不㫁寒催歸雁去¶
何窮兵還失路旌旗亂驚起紅塵似轉&KR0963;¶
　　　涙¶
發事牽情不自由偶然惆悵即難収已聞抱玉沾衣¶
濕見說迷途滿目流滴盡綺筵紅燭暗墜殘粧閣曉¶
花羞世閒何處偏留得兩點分明湘水頭¶
　　　月¶
<pb:KR4c0101_SBCK_010-10b>¶
碧落誰分造化權結霜凝雪作嬋娟寒蟬若不開三¶
冗狡兎何從上九天莫見圑圓明處逺須看彎曲鍳¶
時偏郄詵樹老堯蓂換惆悵今年似去年¶
釣磯文集卷第十終¶
